---
layout: post
title:  "Cifre "
ref: welcome
date:   2018-12-12 14:48:44 +0100
categories: jekyll update
lang: it
---

# II Colloquio Internazionale di Filologia Romanza per studenti


**Seconda edizione**
**La rappresentazione del mondo nella lingua e nella letteratura**

Il Dipartimento di Filologie Romanze dell'Università Palacký di Olomouc ha il piacere di annunciare la seconda edizione del colloquio CIFRE Olomouc, che avrà luogo nei giorni dall'11 al 13 aprile 2019.
Questa proposta ha come obbiettivo quello di offrire agli studemti di filologia francese, spagnola, italiana e portoghese uno spazio dove possano presentare i propri lavori così da trarre giovamento da una simile esperienza.

## Asse tematico

Dall'arte rupeste nella grotta di Altamira, fino a "Non lasciarmi" di Kazuo Ishiguro, l'essere umano ha sempre cercato di rappresentare le circostanze in cui vive e il mondo che lo circonda. La storia dell'uomo è la storia della comunicazione e dello sforzo di rappresentare il *theatrum mundi*.


Nel 1917 Viktor Shklovsky nel suo articolo "L'arte come artificio" definiva l'arte come un intento per rompere l'automatismo della percezione. 
Shklovsky definisce l'arte come una ri-presentazione di ciò che siamo abituati a percepire automaticamente attraverso l'esperienza quotidiana; così l'estraniamento si trova nella natura della percezione e non nell'opera stessa.

La linguistica, a sua volta, indaga la comunicazione umana e i processi che la compongono. Roman Jakobson, per esempio, identifica la metafora e la metonimia -due concetti teorici che provengono dalla letteratura- come gli assi fondamentali su cui si articola il linguaggio.

Pertanto, possiamo comprendere la letteratura e la linguistica come due discipline intrinsecamente legate, inseparabili e complementari che si concentrano su diversi aspetti dello stesso fenomeno: la rappresentazione. Proponiamo quindi come asse tematico per questa seconda edizione del CIFRE, Le rappresentazioni del mondo nella lingua e nella letteratura.

## Requisiti per la partecipazione 

Il colloquio CIFRE Olomouc è rivolto a studenti di master o dottorato.

Gli abstract:

* Possono essere scritti in spagnolo, francese, inglese, italiano o portoghese.
* Devono avere una lunghezza massima di duecento parole e indicare l'affiliazione accademica del partecipante.
* Possono essere inviati fino al 28 febbraio all'indirizzo: cifre.olomouc@upol.cz
* I candidati devono anche allegare un breve curriculum accademico.

La registrazione avrà un costo di € 20 per gli oratori, i quali riceveranno le istruzioni per il pagamento nella mail di accettazione. L'evento sarà aperto al pubblico.

I partecipanti avranno quindici minuti per la loro presentazione, più quindici minuti alla fine di ogni tavola rotonda per rispondere alle domande del pubblico.

## Date importanti

* 28 febbraio chiusura delle iscrizioni
* 18 marzo termine della conferma di partecipazione
* 11-13 aprile, celebrazione del congresso

## Programma

Disponibile a questo link a partire dall'11 marzo



## Sedi del coloquio

* Křížkovského 10 Olomouc (Filozofická fakulta)
* Univerzitní 226/4 Olomouc (Konvikt)

## Trasporti per la città di Olomouc

Ci sono diverse opzioni per accedere alla città dagli aeroporti più vicini: Bratislava, Brno, Ostrava, Praga o Vienna. Di seguito, ti offriamo le informazioni su quelli più comuni.

### Da Praga

È necessario prendere l'autobus Airport Express alla fermata di fronte ai terminal dell'aeroporto fino alla stazione centrale, che è l'ultima fermata.

Le compagnie ferroviarie che offorno un collegamento con Olomouc sono České dráhy, Leo Express e Student Agency. La durata del viaggio è di circa due ore e mezza.

### Da Vienna

La suddetta Student Agency offre collegamenti giornalieri con la città di Olomouc (con fermata a Brno). D'altra parte, la compagnia Tiger Express collega direttamente l'aeroporto di Vienna con la città di Olomouc. Ci vogliono circa tre ore e mezza.

## Alloggio

I partecipanti possono soggiornare in una delle residenze studentesche dell'Università Palacký. In questo caso, è importante fare una prenotazione per tempo, poiché all'inizio dell'anno scolastico i posti sono esauriti rapidamente. Puoi farlo scrivendoci a cifre.olomouc@upol.cz

Possiamo offrire anche un elenco di hotel e ostelli in città.
